# **Individuellt Projekt: CRUD-applikation med Local Storage**

## **Översikt**
I detta projekt ska du skapa en applikation som använder sig av CRUD-funktionalitet (Create, Read, Update, Delete) tillsammans med Local Storage i webbläsaren. Du får själv välja ett tema för din applikation och använda ett externt API för att hämta data. Tänk på att API:et du använder endast behöver stödja GET-anrop.

## **Projektmål**
Målet med projektet är att du ska få praktisk erfarenhet av att:
- Skapa och hantera data med hjälp av Local Storage.
- Implementera CRUD-funktionalitet i en JavaScript-applikation.
- Integrera ett externt API för att hämta data.
- Hantera fel och undantag som kan uppstå i din applikation.

## **Temaförslag**
Du får själv välja ett tema för din applikation. Här är några förslag om du behöver inspiration:
- **Film-/TV-serie-databas**: Hämta data från ett film-API och lagra dina favoritfilmer.
- **Receptsamling**: Använd ett API för att hämta recept och spara dina favoriter i Local Storage.
- **To-Do lista med kategorier**: Skapa en avancerad to-do lista där du kan lägga till, uppdatera och ta bort uppgifter.

## **Projektkrav**
### **Funktionalitet**
1. **CRUD-operationer**: Applikationen ska stödja skapande, läsning, uppdatering och borttagning av data och lagra detta i Local Storage.
2. **API-integration**: Applikationen ska hämta data från ett externt API och visa det för användaren.
3. **Felhantering**: Du ska implementera grundläggande felhantering, exempelvis genom att visa användarvänliga felmeddelanden vid problem med API-anrop, formulärvalidering eller datahantering.

### **Design och Användarupplevelse**
- Skapa en enkel och intuitiv användargränssnitt (UI) där användaren enkelt kan utföra CRUD-operationer.
- Använd gärna CSS och eventuella ramverk för att göra din applikation responsiv och estetiskt tilltalande.

### **Kodkvalitet**
- Håll din kod välstrukturerad och kommenterad.
- Använd funktioner och eventuellt moduler för att dela upp din kod i hanterbara delar.

## **Arbetsgång**
1. **Planering**: Skapa en wireframe och planera funktionaliteten för din applikation.
2. **Implementering av Local Storage**: Börja med att implementera CRUD-funktionalitet med Local Storage.
3. **API-integration**: Hämta och visa data från ditt valda API.
4. **Felhantering**: Lägg till felhantering för att hantera olika scenarier som kan uppstå.
5. **Förbättringar**: Lägg till extra funktioner eller förbättra användarupplevelsen.

## **Extra Utmaningar (Frivilligt)**
Om du känner dig klar med grundkraven och vill utmana dig själv, kan du testa att:
- Implementera en enkel autentisering för användarna.
- Lägga till en funktion för att exportera och importera data från Local Storage.
- Använda ett extra API för att utöka din applikations funktionalitet.
- Något eget easter egg!

## **Inlämning och Presentation**
- **Deadline**: 3 februari 23:59
- **Presentation**: Du kommer att få presentera din applikation för klassen, visa upp din lösning och reflektera över vad som var utmanande och vad du har lärt dig.

## **Bedömningskriterier**
- **Funktionalitet**: Hur väl fungerar CRUD-operationerna? Används Local Storage korrekt? Är API:et integrerat på ett bra sätt?
- **Felhantering**: Hur väl hanteras fel? Får användaren tydliga felmeddelanden vid problem?
- **Användargränssnitt**: Är applikationen enkel och trevlig att använda?
- **Kodkvalitet**: Är koden strukturerad och kommenterad på ett begripligt sätt?

---

Lycka till med ditt projekt! Om du har några frågor eller stöter på problem under arbetets gång, tveka inte att fråga.